# -*- mode: mandoku-view; -*-
#+TITLE: 山齋文集
#+DATE: 2015-08-25 00:22:23.378298
#+PROPERTY: ID KR4e0151
#+PROPERTY: BASEEDITION WYG    
#+PROPERTY: JUAN 卷四
<pb:KR4e0151_WYG_004-1a>¶
欽定四庫全書¶
　山齋文集巻四¶
　　　　　　　　　　　　　明　鄭岳　撰¶
　　五言律詩¶
　　　泰陵望引哀歌¶
山陵功已奏儀衛出都城萬姓驚相弔千官泣從行雲¶
寒移羽葆風慘雜金鉦天道憑誰問人方倚太平¶
　　　其二¶
<pb:KR4e0151_WYG_004-1b>¶
統極乾坤正垂衣十八年雷霆威不失日月照無偏玉¶
几傳遺訓烏號哭御筵中興還有頌千載播瑶編¶
　　　其三¶
孝道追虞舜寛仁過漢文屢蠲天下賦深却四夷勲郊¶
廟精禋格宫闈問寢勤大臣時賜對左右不曽聞¶
　　　其四¶
十載沾微禄君恩大造同迂狂曽有疏奔走竟無功遺¶
詔江湖外行舟雨雪中傷心違執紼涕淚洒悲風¶
<pb:KR4e0151_WYG_004-2a>¶
　　　曲江鴈塔¶
曲江㫁流水鴈塔突層空一代豪華地千秋悵望中荒¶
階晴積蘚隂洞晝生風俯仰無窮事青冥一㫁鴻¶
　　　吳門即景¶
短棹下吳門連朝雨色昏青山斜帶郭碧水曲通村香¶
稻秋将熟幽花晩更繁歸途無限意惆悵與誰論¶
　　　送徐用勵侍御赴京¶
深春辭故國積雨滯行裝草色渡頭滿江流天際長花¶
<pb:KR4e0151_WYG_004-2b>¶
明迎繡斧鳥過避封囊樽酒情無盡雲山故故蒼¶
　　　奉候林見素都憲平蜀寇致仕三首¶
洪都通驛使廬阜候仙舟一水遥相望羣山獨對愁交¶
情憐白首歸興憶滄洲身退功成日川江正急流¶
國步艱難日天書趣赴時金牛新戰壘白帝舊城池羽¶
檄申嚴令鐃歌雜雅詞乖崖留像處聊慰蜀人思¶
幕府功頻上騷壇興每登江揺青嶂影樹入碧雲層陣¶
法依諸葛詩篇出少陵蒼崖看墨蹟長憶漢中丞¶
<pb:KR4e0151_WYG_004-3a>¶
　　　武功阻雨呈康徳涵狀元三首¶
雍原臨古邑信宿雨淹留樹色沈官舍溪聲傍驛樓懶¶
吟翻舊稿暝坐擁重裘嘉客能相過開樽一散憂¶
雨色終朝暝空堂望眼孤詩篇傳候吏雞黍戒行㕑慷¶
慨談時事迂疎愧腐儒修翰飛不盡萬里睇雲衢¶
闗輔多英俊掄魁逈不凡清樽延欵語細雨濕征衫絶¶
粒離烟火行空脱轡銜西歸仍有約拉我訪雲巖¶
　　　過同年胡伯鍾家留題¶
<pb:KR4e0151_WYG_004-3b>¶
别離經十載今雨到君家村徑斜穿竹江流曲擁沙魚¶
肥翻細網莧美摘新芽契濶談無盡宵殘更煮茶¶
　　　題陳山人所居¶
山居成小聚野戍襍耕屯雞犬時登屋軒車少過門髙¶
舂含暮景芳樹漏春痕風物居然别桃源何處村¶
　　　江行即事二首¶
閩江江水惡一嵗九經過近午霧方散中流石更多漁¶
樵荒舊路豺虎據深窩最念沿江戍天寒獨枕戈¶
<pb:KR4e0151_WYG_004-4a>¶
荏苒嵗云暮天涯臘月初夢中鄉路逺病裏鬢毛疎水¶
落灘逾險瘴深草未除獨憐梅樹發偏近野人居¶
　　　分司夜坐¶
急雨鳴空過疏星綴月生露含庭草潤凉入葛衣輕落¶
魄平生念悲歌此夜情南歸定何日寇盜未銷兵¶
　　　春夜不寐¶
耿耿意何如疎燈四壁虚風波淹異域花竹憶吾廬雨¶
洒殘更㫁寒消積雪餘悠然忘世念一枕到華胥¶
<pb:KR4e0151_WYG_004-4b>¶
　　　宿蒜嶺驛書懐二首¶
信宿人還去乾坤此驛亭皇華随處轉羲馭為誰停鳥¶
帶林光夕雲含海氣腥南歸猶倥偬何日謝山靈¶
冠冕慚吾分勞生亦此官皇圖多逺畧世路乏清歡毒¶
霧迷閩嶺驚雷下建灘經過雖已慣猶遣壯心寒¶
　　　送柯奇純疏病南還¶
李泌名方起休文病轉縈望鄉愁思減去國宦情輕江¶
浄孤帆影天寒落葉聲烏山深築室坐養寸丹成¶
<pb:KR4e0151_WYG_004-5a>¶
　　　送啓範進士北上¶
超悟年何早吾宗幸有人髙文自機杼厲志任酸辛雲¶
散長亭雨氷消上國春九逵看逸足騰踏出風塵¶
　　　月峰寺次見素韻送陳惟濬正郎時謫戍過此¶
溪聲寒潏潏峰影晝沈沈落日孤臣淚疎砧故國心江¶
村竹葉酒野寺木綿衾邂逅縁非偶山川幸一臨¶
　　　送洪商臣出鎮水寨¶
年少多英畧提兵羨此行柁樓明海色鼙鼓震邊聲浪¶
<pb:KR4e0151_WYG_004-5b>¶
沒鯨鯢窟雲閒鳥隼旌梅峰清夜月應照水西營¶
　　　楚城端午弔古¶
屈子力扶楚懐王悞信秦浴蘭傳舊俗包黍薦明神奇¶
字終投閣諛文獨美新反騷空有賦千古愧纍臣¶
　　　客路¶
客路經行處今還識舊津短篷懸暮雨㫁鴈沒秋旻草¶
土六年夢乾坤一罪人麥舟懐往事惆悵淚沾巾¶
　　　野望¶
<pb:KR4e0151_WYG_004-6a>¶
病告捐微禄官閒帶舊銜提攜惟藥裹懶慢廢書緘海¶
濶浮孤嶼天空掛一帆吟眸随處著秋色滿衣衫¶
　　　硤石阻雨¶
積雨滯行裝山坳坐驛堂危岡迴馬首細路遶羊腸躡¶
磴防泥滑添衣覺晝凉客懐正寥落重感鬢毛蒼¶
　　　雨不絶¶
薄晩看晴色中宵復雨聲疎鐘京國夢孤燭異鄉情岐¶
邑勞供應闗山㫁送迎行藏信天道不必問隂晴¶
<pb:KR4e0151_WYG_004-6b>¶
　　　新嶺望壺山¶
凌晨登絶嶺遥見八壺青屹立撑霄漢盤迴障渤溟為¶
誰還作怪笑我亦鍾靈精舍依深麓相期在暮齡(朱晦/翁自)¶
(新嶺望壺公嘆曰莆許/多人物此老作怪也)¶
　　　古溪亭為盧師陳進士題¶
皛皛湖光净分流到石莊鳥歸山色暝風度雨聲凉秋¶
水茱萸沜烟蘿華子岡小詩供日課幽興一何長¶
　　　送王應時奉使南還二首¶
<pb:KR4e0151_WYG_004-7a>¶
奉使非君職凄然念死生旅魂迷舊國嫠室寄孤城梅¶
雨南天逈星河北極明筆峰休戀住預計簡書程¶
觸暑臨官道含情對别樽吟懐縁病減旅思及秋繁負¶
郭一犂少遺孤滿眼存知君心力盡人紀古來敦¶
　　　題林汝桓户曹夢槎奇遊巻¶
地盡南溟杳雲横北闕深敢為浮海嘆共識濟川心渴¶
飲萊公井閒聴單父琴扶桑看曉日直上閬風岑¶
　　　竹莊為丁揮使繼卿題¶
<pb:KR4e0151_WYG_004-7b>¶
煙雨湛寒碧山莊趣更幽将軍日無事步屣一來遊萬¶
壑生虚籟三湘接素秋物華轉銷歇嵗晏為君留¶
　　　過沛縣¶
破屋浮波面輕帆繫樹腰歌風何慷慨擊筑竟蕭條故¶
里英魂戀荒臺霜氣銷向來湯沐地無處問漁樵¶
　　　别豫章¶
時物新驚眼幽居已隔年仳離當盛暑汗漫越長川送¶
客飛江燕移家上楚船西山多秀色相望獨依然¶
<pb:KR4e0151_WYG_004-8a>¶
　　　陽朔書事二首¶
山城纔半里面面有奇峰虚峒生雲氣清江瀉石淙行¶
臺稀訟牒野戍肅軍容農畝收新稻時聞雲外舂¶
一水鳴環遶羣峰列㦸圍秋髙風動響庭静月流輝客¶
夢悲離合宦途有是非桑榆景将暮游子未能歸¶
　　　冒雨至太平驛¶
隂晴曉未分驅馬出驛門野濶雷聲殷雲低水氣昏旅¶
遊今日味風雨幾家村候吏逢鄉舊慇懃勸酒樽¶
<pb:KR4e0151_WYG_004-8b>¶
　　　送顧憲副朝京¶
萬里還閩客題詩復送行秋聲聞落葉鴈影度寒城天¶
表瞻依近臺端舉刺明吳門來往路兼慰故鄉情¶
　　　别王顯忠還莆¶
舊族餘風韻辛勤守一經勞生頭共白訪舊眼仍青積¶
雨浮江閣輕鷗落晩汀倦遊将解組先我慰山靈¶
　　　阻雨鳳翔官舍詠竹二首¶
霖潦浮堦漲篔簹滿院隂風髙秋瑟瑟城逈晝沈沈一¶
<pb:KR4e0151_WYG_004-9a>¶
徑穿苔破孤亭積翠深霜臺移種晩聊閲嵗寒心¶
秋暮雨凄凄開軒萬竹齊震雷驚笋迸積霧壓枝低嶰¶
谷伶倫杳湘江帝子迷岐山回首近還待鳳凰棲¶
　　　清水道中¶
百里闗山隔千林氣候分霜華飛冉冉木葉墜紛紛日¶
照雲根濕溪迴草氣芬澗泉流細響雨過更堪聞¶
　　　棘寺後軒芍藥盛開邀諸同寅小酌¶
棘臺當晝永藥圃過春殘對客偶多興憑軒一試看蛾¶
<pb:KR4e0151_WYG_004-9b>¶
眉分黛緑鶴頂妬瓊丹開落年年事芳根閲嵗寒¶
　　　通州道中奉柬費湖東石熊峰賈南塢三閣老¶
出晝經三宿吾行未厭遲羣公期出祖滿巻重貽詩天¶
地開晴旭山川耀逺姿去途浄如洗塵土豈容緇¶
　　　雨中憶華山¶
昨日觀西岳奇峰面面環境幽将獨往興盡更遲還雨¶
色冥濛外鐘聲杳靄問使歸仍過此直欲步孱顔¶
　　　野宿¶
<pb:KR4e0151_WYG_004-10a>¶
浹旬長苦雨今夕月生光影動晴峰雪寒凝碧瓦霜盤¶
飱羅野蔌雞犬静村莊重引還山興題詩寄草堂¶
　　　見氷¶
野次凌晨發前旌阻亂灘峰巖度隴峻氣候近邊寒澗¶
淺氷先結泥深凍未乾北歸愁雨雪迢遞望長安¶
　　　北壇夜坐¶
出郭謝塵鞅幽虚復此軒神清渾少睡心逺不聞喧樹¶
影寒欺燭蛩聲暗到門晨朝助明薦端坐欲忘言¶
<pb:KR4e0151_WYG_004-10b>¶
　　　春日泛舟木蘭二首¶
南郭曉初霽維舟曲岸傍踏青林莽净修禊水雲長汀¶
霧晴猶濕潭花落更香木蘭知不逺漁唱隔滄浪¶
蘿徑登溪閣憑虚一嘯吟鳥聲林屋逈樹色石壇深春¶
晩催農事人間養道心絶勝風雪夜迢遞訪山隂(同遊/蔡希)¶
(淵郡博山/隂人故云)¶
　　　西洲偶成¶
𤓰圃秋延蔓粳田晩種苗三農逢稔嵗一飯答清朝野¶
<pb:KR4e0151_WYG_004-11a>¶
曠炎威散人閒世慮消受廛吾計定不待小山招¶
　　　黄伯固起大理寺丞得枯株類石愛而藏之戲¶
　　　題¶
自分委溝壑嵗深始一遭主人愛奇古此物出林皋斑¶
剥深紋㫁崚嶒老氣豪坐看長芝菌生意未蕭騷¶
　　　湘源别妹婿陳徳昭還莆¶
旅館年光暮殊方意緒長束裝辭五嶺並棹下三湘殘¶
雪分歧路飛雲認故鄉三年廢甘㫖為我慰慈堂¶
<pb:KR4e0151_WYG_004-11b>¶
　　　宿石泉寺修先墓感懐二首¶
石泉舊名寺廢墜亦堪哀巖桂春開落溪雲日去來基¶
荒選佛閣草沒雨花臺世界歸空寂乾坤幾劫灰¶
曲澗依髙坂荒墟帶逺林封培六世壠跋涉兩山岑湖¶
海多年夢松楸此日心昊天何可極老淚洒衣襟¶
　　　送陳生南還¶
榆栁散輕烟春風又别筵帝鄉逢故侣客思入新年鏡¶
裏氷霜色囊中錦繡篇小西湖上月相望幾回圓¶
<pb:KR4e0151_WYG_004-12a>¶
　　　次前韻送陳山人還莆¶
素紙落雲烟書名動四筵卜居元共巷别路已經年逸¶
少籠鵞興公孫舞劍篇古碑随處見筆意更清圓¶
　　　吳門卧病承同年王敬止枉顧¶
藥餌扶餘病江山負賞心閉門憐獨卧枉駕遇知音澤¶
國鴈聲早吳門秋色深稍須精力健同上虎丘岑¶
　　　嘉興遇同年胡静庵亞卿夜話¶
我即南歸路君當北上時方舟侵夜話聚首積年期兵¶
<pb:KR4e0151_WYG_004-12b>¶
柄難操切宦途多嶮巇平生重節槩出處復奚疑¶
　　　重陽日經車盤驛¶
迢遞車盤道閩闗望不賒四年憐作客萬里喜還家樹¶
隠山含霧溪明水印沙重陽風日好一任葛巾斜¶
　　　淇縣道中¶
一雨炎歊浄輕隂匝栁堤津亭流亂水轍跡陷深泥餘¶
潤寧翻井荒原盡舉犂農家休嘆晩猶及餉蒸藜¶
　　　秋夜感懐寄邵二泉宗伯二首¶
<pb:KR4e0151_WYG_004-13a>¶
悄悄空庭暮啼烏集子城疎燈懸夜雨落葉散秋聲遁¶
跡元無累憂時獨繫情何當逢北使欵語及昇平¶
天道開皇極人心望太平八蠻俱入貢四海且休兵獻¶
納多英俊謀謨足老成何當變新局快意較輸嬴¶
　　　乙酉除夜二首¶
荏苒嵗云暮悠悠此夕除城闉人語寂燈火夜堂虚娛¶
老樽餘醁詒謀架有書春來身尚健緑野課耕鋤¶
去國歸輿論還家值嵗和髙談成濩落宿計任蹉跎椒¶
<pb:KR4e0151_WYG_004-13b>¶
葉熏人醉梅花照鬢皤奚囊檢詩課較與去年多¶
　　　擬古何處難忘酒二首¶
何處難忘酒春風欲暮時蟲魚荒素業鍾鼎負前期白¶
社風烟古滄洲藥草滋此時無一盞奚以慰支離¶
何處難忘酒間闗世路難虚名慚海内孤跡滯江干燕¶
避重簾逺花經宿雨殘此時無一盞寂寞對誰看¶
　　　挽王廷玉乃父(嘗經土/木之難)¶
豈無死綏志慟哭向隂山失險六師破冒圍一士還儀¶
<pb:KR4e0151_WYG_004-14a>¶
床衣尚赤墓道草空斑邊釁何人啟忠魂繞漢闗¶
　　　挽王存敬郡公¶
海内名流少嗟公又夢楹飄零千里道慟哭萬家城山¶
谷留詩句乖厓足治聲棠梨花發處南國有遺情¶
　　　挽故守潘公舜絃¶
别郡初傳訃因風逺寄悲檢田民不擾判案吏難欺叔¶
度來時頌何公去後思千年輿論定名宦列髙祠¶
　　　西郭經故友陳如賔墓二首¶
<pb:KR4e0151_WYG_004-14b>¶
徳言猶在耳洒泣忽經春川嶽收光氣氷霜老素臣手¶
營墳域近祀託族枝親物論從前定乾坤只一真¶
考亭遺道脉落落竟誰扶獨立凌千古清風振八區聖¶
心憐最苦時論病猶迂俯仰懐知己空山一束芻¶
　　　李大理仲陽邀遊白水塘夜宿泛波樓有作¶
開軒臨北渚見月上東溟爽氣生衣袂清光溢户庭映¶
空塘水白隔岸海峰青夜静微波起浮槎犯斗星¶
　　　答林侍御時獻招飲流泉¶
<pb:KR4e0151_WYG_004-15a>¶
開荒臨野浦結屋俯流泉地僻何曽俗人閒即是仙銀¶
絲魚膾美錦籜笋芽鮮雨後添新緑前溪可放船¶
　　　晩秋社會溪閣二首¶
溪閣重遊地秋光欲盡時石崖懸瘦影巖桂媚幽姿野¶
濶雲俱斂波深鳥獨知黄家有盆樹向晩看尤奇¶
勝遊成屢約俗事苦相妨疊石横沙渚清溪進野航稻¶
香仍候雨木落始知霜節物時時變難禁鬢髮蒼¶
　　　約遊次林都憲孚可韻¶
<pb:KR4e0151_WYG_004-15b>¶
雨深花落盡泥濕燕來新拙性多違物餘年早乞身勝¶
遊懐獨往俗事苦相因在處存調燮微斟竹葉春¶
　　　秋日邀社友泛舟¶
逸老成嘉會今來又一週寒聲催落葉月色近中秋感¶
物時應變勞生事已休滄浪歌鼔枻天地一虚舟¶
　　　暮春社會東山樵舍¶
樵舍東山近僧巖北郭深多時成契濶晦日試登臨春¶
暮花争發林深鳥一吟塵寰應逈隔聊共滌煩襟¶
<pb:KR4e0151_WYG_004-16a>¶
　　　宿𢎞慈寺¶
暝色下城闉禪闗隔素塵竹枯含舊凍梅放漏先春臧¶
否從時論行藏識古人羈棲猶未定瞑坐養吾真¶
　　　誕日謁先考妣墓¶
九我恩難報悽然感誕辰松楸今日淚天地此生身壯¶
志消蓬矢休祥負紱麟一杯酹黄土肸蠁不無神¶
　　　榕臺¶
過眉方竹杖扶醉上榕臺萬木横空繞羣峰到海迴桑¶
<pb:KR4e0151_WYG_004-16b>¶
麻懐栗里笙鶴隠蓬萊結社誰同調白蓮花正開¶
　　　避暑梅莊¶
門巷埋深轍軒楹俯淺山百年餘此日萬事近衰顔漆¶
室空憂世鹿門獨閉闗物情各有適日暮鳥飛還¶
　　　春日梅隴書事¶
步屣仍扶杖抛書獨凭闌凝烟迷野望積雨釀春寒麥¶
隴抽新緑花枝綴渥丹韶華不覺換猶作去年看¶
　　　蒲坂構祠書事¶
<pb:KR4e0151_WYG_004-17a>¶
故里心長繫新祠喜落成好山當面立流水入懐清文¶
獻開先裔公侯復始情衰年頭重白力盡此經營¶
　　　夜宿月峰蘭若¶
道心常自適塵界詎能迷榆景偶多暇禪林時一棲鐘¶
聲風㫁續樹影月髙低萬有皆虚寂晴忩聞曉雞¶
　　　首春邀鄰曲二三友遊梅隴兼卜新兆曠然有¶
　　　懐二首¶
小丘聊試卜髙下屢移籌造物藏深巧人生圖永休決¶
<pb:KR4e0151_WYG_004-17b>¶
渠分麥隴趂雨種松楸雞黍堪供客無妨信宿留¶
嵗華驚忽改草構喜新成鄰舍舊儔侣吾家老弟兄登¶
臨尋宿約歡笑慰平生明日歸城市悠悠無限情¶
　　　春日山中雜詠三首¶
避俗尋幽壑度閒課小詩城中消息㫁林下起居遲農¶
事鄰翁話機心野鶴知峰頭雲忽變薄暮雨來時¶
一春常苦旱入夏望猶慳薄午雷方震通宵雨未闌溪¶
流分逺碧草色變新斑田父驅牛出簷鳩喚婦還¶
<pb:KR4e0151_WYG_004-18a>¶
嵗儉人方困春深力未齊平洋初插蒔髙隴欲翻犂雨¶
色連村暗簷聲入户低豐年兹可卜滿意是山栖¶
　　　夏日梅隴雜咏二首¶
樹雜常遮日牆低不礙風髙眠三伏静宴坐一塵空齒¶
豁仍愁痛鬢疎更覺蓬渭濵老漁釣無意夢非熊¶
地曠無拘礙林虚轉寂寥蛛絲懸近户鳥語隠深條多¶
病依農畝餘生荷聖朝獨慚無厚徳閒福恐難消¶
　　　舟夜二首¶
<pb:KR4e0151_WYG_004-18b>¶
寂歴江村暮歸舟欸乃歌千峰含宿靄一水漾清波揮¶
燭驅蚊去鈎簾待月過老夫興不淺端坐夜如何¶
日斂江光暝風寒水氣凉舟帆低著岸月色近臨牀感¶
慨仍多事棲遲自一鄉古今徒俯仰兩鬢已成蒼¶
　　　曉發建溪¶
夜雨添新漲傍舟與㟁齊漫灘浮亂石疊嶂夾危溪夷¶
險心無累行蔵道豈迷故園覺清曠更好結幽棲¶
　　　八月二十四日雨雪二首¶
<pb:KR4e0151_WYG_004-19a>¶
門徑絶行蹤晨雞復暮鐘㫁橋深阻客積潦久妨農隂¶
結三秋雪寒生八月冬茫茫真宰意欲問苦無從¶
仲秋交雨雪父老道前無粟穗登場少麥花觸凍枯乾¶
坤存燮理民物重艱虞昨夜傳飛檄河西更戒塗¶
　　　馬嵬¶
割愛苦不早臨危奈若何聞鈴斜谷道埋玉馬嵬坡寶¶
靨銷殘粉霓裳失舊歌千年亡國地惆悵一經過¶
　　　華州郭汾陽故里¶
<pb:KR4e0151_WYG_004-19b>¶
汾陽舊居里乃在華山阿列岫疑分壘攢峰類偃戈孤¶
忠扶日月百戰奠闗河善處功名際萋斐奈爾何¶
　　　秦州¶
成周仍祀益非子始封秦列國輿圖盡西戎霸業新山¶
川猶故國宇宙一浮塵杜老僑居處詩篇尚有神¶
　　　天津紀勝¶
萬國舟航會諸河渤澥通星躔環極北兵衛控京東人¶
逐魚鹽利天開形勢雄時平仍設戒永不動戈戎¶
<pb:KR4e0151_WYG_004-20a>¶
　　　九鯉湖¶
擁被宿雲館神清夢亦安水聲喧夜雨山氣挾春寒簷¶
箔明星度溪薌白露團神仙隠名姓厓上不須鑱¶
　　　林見素出殯感傷二首¶
雲莊還舊隠夀水復新阡宅兆青山改精靈白日懸乾¶
坤收正氣朝野失名賢身後無遺表恩波隔九泉(公沒/未䝉)¶
(䘏典/故云)¶
喬嶽頽鄉望悲風動士林三孤酬晩遇再疏遂初心歸¶
<pb:KR4e0151_WYG_004-20b>¶
老同投笏論文每盍簪追思麗澤處執紼淚沾襟¶
　　　陳石峰出殯感傷¶
輀車垂素幙欲發故遲遲雨濕銘旌冷風寒鼓角悲青¶
丘成永别白首失相知物論從前定無慚郭泰碑¶
　　　方松厓出殯感傷¶
六桂傳芳韻二難振羽儀平生多節槩吾道有光輝十¶
里佳城在三生舊話非客途曽夢我迢遞勸君歸(公在/衢州)¶
(嘗夢予言曰松厓只合歸休公曰何/待公言因是歸志益决得正首丘云)¶
<pb:KR4e0151_WYG_004-21a>¶
　　　和汝儀招遊溪閣韻¶
溪舫臨門繫茒堂背閣開嵗從忙裏過春向老邊來嚴¶
韻賡新句醇醪酌淺杯烟光延夕景留興未能回¶
　　　次翠庭折柬招飲韻¶
泥雨愁方困緘書喜見招亭臺荒積蘚松桂發新條有¶
酒須傾倒無詩恐寂寥慇懃催早赴語僕戒晨朝¶
　　　贈楊子豐尹河源¶
理郡名猶在移官事頗奇人生應有分世路亦多歧素¶
<pb:KR4e0151_WYG_004-21b>¶
節看逾壯丹衷諒不移羅浮髙倚劍越井浄流巵¶
　　　題林希虞别駕亭子二首¶
牢落辭名郡棲遲返故山興垂青野逈心與白雲閒茒¶
屋清溪曲鳳毛碧漢間更期燖火候坐見大丹還¶
臨流閒自適寤往未為遲門静雲深鎖天空鳥獨知衣¶
巾還古調歌咏樂清時隔水鄰莊近相過不用期¶
　　　韓忠獻公祠¶
遺像三間屋庭荒碧草春千年人血食一代宋名臣碑¶
<pb:KR4e0151_WYG_004-22a>¶
古字多缺神幽祀屢新獨憐南渡後苗裔竟誰親¶
　　　曹氏園亭阻雨雜詠¶
地僻人蹤㫁亭幽鶴夢長繁花交短徑瘦竹倚巍牆信¶
宿情猶戀平生意敢忘辛勤三十載無計辦山莊¶
　　　過伏城驛¶
驛舍通幽處紛披花滿畦皇華多駐節素壁盡留題暫¶
爾開塵眼終然愛野棲僕夫促前路去去意還迷¶
　　　題狎野亭¶
<pb:KR4e0151_WYG_004-22b>¶
黄石烟霞處桑麻十畝多亭前環藥圃榻外即雲坡趂¶
雨耕僮出尋春訪客過主人無俗慮浩浩只長歌¶
　¶
　¶
　¶
　¶
　¶
　山齋文集卷四¶
