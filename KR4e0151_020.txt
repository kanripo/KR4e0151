# -*- mode: mandoku-view; -*-
#+TITLE: 山齋文集
#+DATE: 2015-08-25 00:22:23.646627
#+PROPERTY: ID KR4e0151
#+PROPERTY: BASEEDITION WYG    
#+PROPERTY: JUAN 卷二十
<pb:KR4e0151_WYG_020-1a>¶
欽定四庫全書¶
　山齋文集巻二十¶
　　　　　　　　　　　　　明　鄭岳　撰¶
　　贊¶
　　　頥晦像述贊¶
頥晦林子汝儀系出唐九牧端州刺史葦公二十三世¶
孫中都留守司經歴古惇公季子也卜居于小西湖曲¶
環植花竹構亭臨池上日操琴賦詩悠如也旣又曰是¶
<pb:KR4e0151_WYG_020-1b>¶
未能逺去塵囂迺為溪閣于木蘭北渠古樹輪囷竒石¶
磊磈開軒臨流日操琹賦詩悠如也稽經訂史旁引百¶
家衆流於古今理亂人情物理之得失輿圖山川形勝¶
無不究竟而各適於用旣又曰是未能去智離形而累¶
於物也迺危坐一龕取子朱子讀書録中調息箴及諸¶
道書而讀之以脩精靜養為事然亦不數數為之也居¶
家以司馬温公雜儀從事閨門内外斬斬僮使什物飲¶
饌皆有矩度以士業付其子而觀其成涇渭内寘而詞¶
<pb:KR4e0151_WYG_020-2a>¶
氣欵洽未嘗失色於人人亦未有以非意干之者海内¶
名流多以氣味相與每從其族丈見素公遊特器重之¶
日擴所未聞學益精詣詩有頥晦集梓行若干巻大司¶
徒邊公貢諸弟考功逹序其端謂其詩有盛唐人風韻¶
讀之者令人心醉焉余與翠庭嘗與仕而休者數人倣¶
古結社頥晦以屢招獨以布衣預焉古所謂逸民獨行¶
之士若頥晦者非邪蠒袍高帽古貌脩髯瞻其像可以¶
知其人矣贊曰古者士舉於鄉起巖穴而登卿相者有¶
<pb:KR4e0151_WYG_020-2b>¶
矣漢去古未逺三公察舉公車徴召有孝弟力田賢良¶
文學經明行脩之類亦往往得人而用之自科舉之制¶
興而諸科遂廢士雖有異能足以經世澤物竟阨於不¶
得施若頥晦者使階一命之寄其所建立豈愧科甲之¶
士乎惜哉雖然即其所藴亦足以暴於世而垂之不朽¶
矣¶
　　　黄郡丞如雍巾服像贊¶
頎然玉立容之舒也瑩然丹渥色之愉也候色而言占¶
<pb:KR4e0151_WYG_020-3a>¶
足以趨儼然禮度之不踰也堆床袍笏君家故物而葛¶
巾野服亦奚慕乎山澤之癯家學淵源文軌道樞惕然¶
而深省思振先烈其獨不懼與其四如與¶
　　　王美璞像贊¶
教不問贄䘮自守廬人集于菀我集于樗故自謂曰東¶
愚儼乎其容之肅溫乎其色之愉衣巾楚楚舉止于于¶
望而知其為讀書考禮之儒¶
　　　陳敦和行樂贊¶
<pb:KR4e0151_WYG_020-3b>¶
貌偉而豐神清而靜家學得元方之傳世澤衍太丘之¶
盛奚蠖屈而未伸豈遲速而有命左琹右書優游嘯詠¶
維石之竒維竹之勁諦觀物理㑹予情性¶
　　　劉子賢像贊¶
先生未嘗以貌假人疾且革所親挾畵史來視先生背¶
面而寢曰非吾志也今觀是圖果得先生之貌乎不得¶
其貌况於先生之心乎愚嘗考其世纂其言述其行庶¶
幾傳先生之神於千百世之後¶
<pb:KR4e0151_WYG_020-4a>¶
　　　贊宗衡冠帶¶
藻繪文章璧水流香樹標賢儁立幟科塲聦明天植技¶
藝兼長堪輿得秘衆史亦良是謂不世竒才有儒者氣¶
象以故天朝褒異錫之冠裳¶
　¶
　¶
　¶
　¶
<pb:KR4e0151_WYG_020-4b>¶
　¶
　¶
　¶
　¶
　¶
　¶
　¶
　山齋文集巻二十¶
