# -*- mode: mandoku-view; -*-
#+TITLE: 山齋文集
#+DATE: 2015-08-25 00:22:23.430811
#+PROPERTY: ID KR4e0151
#+PROPERTY: BASEEDITION WYG    
#+PROPERTY: JUAN 卷七
<pb:KR4e0151_WYG_007-1a>¶
欽定四庫全書¶
　山齋文集巻七¶
　　　　　　　　　　　　　明　鄭岳　撰¶
　　七言絶句¶
　　　九江分司二首¶
　　　　分司相傳為岳武穆故宅中有石池尚為舊¶
　　　　物秦檜和敵而甘心武穆髙宗賜第葛嶺有¶
　　　　一徳格天閣今其遺址安在哉岳氏一池世¶
<pb:KR4e0151_WYG_007-1b>¶
　　　　猶愛䕶而不忍廢善惡之報必久而後定邪¶
石耳堆盤薦緑茸白魚紫笋亦時供日長分省無公事¶
坐對廬山雙劍峰¶
石甃方池幾百年岳王故宅世猶傳格天髙閣今安在¶
葛嶺荆榛野雉眠¶
　　　中秋夜宿蒜嶺驛¶
路隔家山只一程驛亭孤坐不勝情可憐今夜中秋月¶
猶作人間兩地明¶
<pb:KR4e0151_WYG_007-2a>¶
　　　蘭¶
短葉疎莖雜野蒿不隨清廟薦溪毛白頭空谷幽人老¶
夜雨篝燈讀楚騷¶
　　　菊¶
斗絶孤厓倚碧空秋深烟雨寄芳叢林坰寂寞誰相問¶
千載心期栗里翁¶
　　　夏日山中雜咏二首¶
隴上新開百荔莊交枝接葉覆茆堂青林結實殊稀少¶
<pb:KR4e0151_WYG_007-2b>¶
應笑山人嵗計荒¶
荒郊無雨再經旬豆葉禾苖赤色新宴坐樹隂猶覺暑¶
田中更有踏車人¶
　　　汝寧道中遇雪呈蔣升之太守¶
畿甸一冬愁少雪飛沙滿地麥苖稀黄河南渡春猶淺¶
始見郊原白雪飛¶
　　　北邙山¶
黄河南渡陟平岡迤邐坡陀接北邙一望荒丘秋草裏¶
<pb:KR4e0151_WYG_007-3a>¶
誰知庶姓與君王¶
　　　過洛陽故城¶
伊闕山髙伊水清洛陽形勝舊曽名累朝遺蹟今俱盡¶
斷塹荒郊只廢城¶
　　　新安縣即函谷關也其地阨塞秦東面以制諸¶
　　　侯故於此設鎮¶
雄關重鎻三秦地隘道曽摧六國師今日驛亭從夜度¶
却非齊客學雞時¶
<pb:KR4e0151_WYG_007-3b>¶
　　　陜州城有石刻魏野草堂即其舊隠處有司立¶
　　　堂祀之¶
白衣不受羣公薦紫禁曽傳處士詩今日乾坤猶有地¶
為君重作草堂基¶
　　　過貴溪風雨暴至¶
溽暑蒸人一洗空碧天逺影見歸鴻圗書小艇無官况¶
落日溪頭狎釣翁¶
　　　草萍驛¶
<pb:KR4e0151_WYG_007-4a>¶
蕭疎驛舎繞烟蘿二十年前此地過詩壁舊題無處覔¶
植松庭外已婆娑¶
　　　度分水關二首¶
泉聲鳥語隔溪聞楚越封疆此際分老眼欲窮閩海望¶
午風吹散隴頭雲¶
計偕當日此攀躋曽有狂詞嶺上題治策山河成漫語¶
千峰秋色夕陽西(計偕過此甞題落句莫謂儒生無/治策長扶明主鎮山河故今云云)¶
　　　邊戍馳馬圖詩¶
<pb:KR4e0151_WYG_007-4b>¶
同雲四野雪霏霏虎韉氊衫去欲飛猛氣衝風能破敵¶
邊烽無警羽書稀¶
　　　登舟¶
常山輿馬玉山舟客路驅人不自由却羡邊江幾家屋¶
柴門斜對白鷗洲¶
　　　重陽日社會梅莊三首¶
老至登髙力不任黄花短髮豈勝簪一年好景莫孤負¶
擬把茱萸滿琖斟¶
<pb:KR4e0151_WYG_007-5a>¶
小作温公獨樂園頻招几杖泛清樽曲欄短砌花如簇¶
看盡芳菲不出門¶
百卉逢秋半欲殘九天風露動微寒東籬黄菊花開未¶
移向堂前對酒看¶
　¶
　¶
　¶
　¶
<pb:KR4e0151_WYG_007-5b>¶
　¶
　¶
　¶
　¶
　¶
　¶
　¶
　山齋文集巻七¶
