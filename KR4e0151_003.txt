# -*- mode: mandoku-view; -*-
#+TITLE: 山齋文集
#+DATE: 2015-08-25 00:22:23.369233
#+PROPERTY: ID KR4e0151
#+PROPERTY: BASEEDITION WYG    
#+PROPERTY: JUAN 卷三
<pb:KR4e0151_WYG_003-1a>¶
欽定四庫全書¶
　山齋文集巻三¶
　　　　　　　　　　　　　明　鄭岳　撰¶
　　雜體詩¶
　　　黄河篇¶
河渾渾發崑崙張騫蔥嶺跡未到虚持漢節尋真源南¶
流中國見積石雷奔百折趨龍門洑流轉徙浩無垠歴¶
代為患難具陳武帝之時決瓠子萬乗沈璧躬負薪我¶
<pb:KR4e0151_WYG_003-1b>¶
浮江漢歴南紀白首始一過孟津洪流迅急横絶渡濁¶
浪洶湧凝心神江漢合流清且駛如何此水混泥滓一¶
斛水一斗泥臨流不可汲去岸即須犂往年曽決張秋¶
口萬金纍址成圩堤從此安流循禹跡並岸蒸民盡粒¶
食方今九五登聖神川嶽百靈俱効職嗟爾河伯謹隄¶
防侈心莫縱興望洋蛟龍自爾安窟宅平波帖席一葦¶
航¶
　　　潼闗道¶
<pb:KR4e0151_WYG_003-2a>¶
秦山矗矗凌紫烟中分一臂來蜿蜒黄河北走觸山麓¶
川塗扼束難夤縁髙厓壁立通一線疑從甕底窺青天¶
盤盤磬折開復閉單車隻騎艱迴旋敵樓突起臨雲表¶
週遭雉堞空中懸惟聞鳥聲逺近相呼應猿猱下上互¶
攀援乾坤設險有如此我初見之不覺神凜然闗中自¶
古帝王宅成周之世多歴年古稱在徳不在險不然秦¶
傳二世胡為不少延方今萬乗都幽燕西顧雍陜寄旬¶
宣犬牙相制意故在一闗之地中州山陜遥相聫城復¶
<pb:KR4e0151_WYG_003-2b>¶
為隍古所戒咨爾守闗将卒毋以四方無事長晏眠¶
　　　苦雨行¶
我始到闗中赤日背流汗仰示髙雲馳四郊方憫旱飄¶
風颯颯吹行輈西來十日雨不休泥潦逵途成巨壑洪¶
濤澒洞蛟龍浮崖崩石走晝昏瞀莫辨去馬與來牛蕎¶
麥方花穀垂實漂殘委地紛狼籍農家望望今嵗豐頓¶
足咨嗟向阡陌官租私責何從輸饑寒豈免溝中瘠行¶
臺獨處愧髙崇紛紛決溜如亂淙寢食無聊錯昏晝經¶
<pb:KR4e0151_WYG_003-3a>¶
營燥濕移西東何况茅茨與土屋豈禁上雨復旁風崩¶
摧露處亦何限安得大厦為帡幪豐隆屏翳毋太忍下¶
視九土多疲癃君不見女媧一煉五色石上補天漏全¶
化功¶
　　　送徐山人還臨川¶
會川好奇士遊跡半江湖所在索圖經訪古閲名區南¶
過庾嶺臨廣海西上端溪弔蒼梧五羊仙人不易遇擔¶
簦遥向閩中住木蘭水濶壺山髙竹杖芒鞋入煙霧指¶
<pb:KR4e0151_WYG_003-3b>¶
㸃羣峰海上來蜿蜒真龍泊何處莆中豪彦多與遊沿¶
洄曲澗歴髙丘流光荏苒客鬢改歸思飄飄竟莫留念¶
予洪都一日故屢枉敝廬攄情愫栁絲歴亂杜鵑啼相¶
送城南白日暮黄花白酒霜鴈鳴望君更踏來時路¶
　¶
　¶
　¶
　山齋文集巻三¶
