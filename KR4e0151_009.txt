# -*- mode: mandoku-view; -*-
#+TITLE: 山齋文集
#+DATE: 2015-08-25 00:22:23.454577
#+PROPERTY: ID KR4e0151
#+PROPERTY: BASEEDITION WYG    
#+PROPERTY: JUAN 卷九
<pb:KR4e0151_WYG_009-1a>¶
欽定四庫全書¶
　山齋文集卷九¶
　　　　　　　　　　　　　明　鄭岳　撰¶
　　序¶
　　　莆陽文獻序¶
莆之地始闢于秦至漢武帝以其阻險易變也盡徙其¶
民而墟之晉亂中原衣冠避地而南於是有所謂八姓¶
入莆者自後徙居日益衆休養衍庶遂齒上國然當其¶
<pb:KR4e0151_WYG_009-1b>¶
時人猶未知學也吾祖南湖露公始以其學倡之歴唐¶
而宋遂有海濵鄒魯之稱浸淫至於今日盛亦極矣歴¶
代既久遺文散落顧未有蒐掇而會稡之用備一郡之¶
典豈非大缺事歟鄉望見素林公松厓方公暨后峰伯¶
固甞相與閔惜因授役於予俾從事焉眇焉謭陋大懼¶
弗任爰考郡乗所列諸家著述甚多求之今惟忠恵艾¶
軒後村三四遺集在其散見文稡文鑑諸書者僅數篇¶
雖當代近裔亦或併其先世手澤而亡之可嘆也已立¶
<pb:KR4e0151_WYG_009-2a>¶
齋宋公甞手錄先輩遺文六册得以為據若藏庵所編¶
岡鳳集則又病其太濫於是更加延訪採擇閲數嵗始¶
克成編凡詩賦銘贊序記題䟦若雜著奏議之類列為¶
若干巻庶幾其可傳者既又仰而嘆曰文以載道也文¶
不本於道藝焉爾矣而深於道者固不屑於文也文可¶
獨傳乎哉迺復取郡乗所載人物事蹟畧加芟潤且為¶
補遺叅用班馬氏義例類編為傳若勲徳若文學若忠¶
孝亷惠之類列為若干巻其家庭之濟美師友之淵源¶
<pb:KR4e0151_WYG_009-2b>¶
或寒畯而特起班班可攷以是而叅校夫文上下數百¶
年間山川宇宙之精英庶於是乎具噫亦盛矣魯穆叔¶
謂太上立徳其次立功其次立言後世所就要不能如¶
古然擅其一長亦足名世而垂之不朽况兼之乎鄉邦¶
前哲後進軌範有志尚友者不於是而求之將不謂東¶
家丘者類歟或曰子之輯是其用心亦勤矣若掎摭星¶
宿而遺羲娥得燕石輒以為璞又寧不為是輯病歟予¶
曰唯唯是謭陋之罪也然失今不錄其後益至於冺㓕¶
<pb:KR4e0151_WYG_009-3a>¶
無傳矣輯之弗善固猶愈於己乎若夫因畧致詳由粗¶
致精搜補缺漏而正其訛謬使吾邦文獻永永足徵固¶
將有待於後之君子¶
　　　艾軒先生文選序¶
天地開闢人文之會一見於周再見於宋周之季聖人¶
者出吾道宗師諸賢以次授受其後散之四方各以其¶
道鳴迨其久也寖微以絶越千餘年至宋而周程夫子¶
者出始得不傳之緒倡道濓洛而龜山道南一派遂流¶
<pb:KR4e0151_WYG_009-3b>¶
入閩由羅仲素李愿中而有考亭由王信伯施廷先而¶
有艾軒與象山南軒東萊並峙一時聚徒講業時艾軒¶
年尤髙號南夫子云考亭之於張吕往來辨析註釋經¶
傳象山則厭拘牽文義直以超悟為髙艾軒甞曰道之¶
全體存乎太虚六經註解固已支離若復増加道愈逺¶
矣故亦未甞著述然至老劬書不倦文公過莆甞與講¶
論及再至嘆曰昔見林謙之方次雲説得道理極精細¶
為之踴躍鼓動退而思之至忘寢食即是觀之艾軒深¶
<pb:KR4e0151_WYG_009-4a>¶
造獨得要未易窺抑猶在朱陸間乎莆之人士知有濓¶
洛之學艾軒啟之文公實成之也陳復齋甞作仰止之¶
堂以祀文公知軍林元仲祀艾軒於城南舊址湮沒曠¶
焉莫舉兹吾郡邑大夫慨然復古表勵風敎因神祠改¶
立書院以祀文公名以仰止仍其舊也而並祀艾軒以¶
甞與文公講道且為莆道學之祖也顧惟文公之書家¶
傳人誦艾軒以不著書後世莫攷至併其姓字而忘之¶
幸其遺文梓行於宋者僅傳錄本亟圖再梓而詘於力¶
<pb:KR4e0151_WYG_009-4b>¶
迺屬予擇其尤闗繫者先刻之附以遺事凡若干巻非¶
輒有去取也若其文之髙古陳復齋劉後村俱有定評¶
晩生何敢置喙後之欲知艾軒者覽是集思過半矣¶
　　　彭恵安公文集序¶
古名世之賢操修徳行韜養性靈而充之以學識其或¶
出其緒餘為文固異夫世之文人之文也世之所謂文¶
者模倣以擬古鈎棘以立竒搜抉僻隠以衒博非不足¶
以擅能一時然稽之於道則詭矣施之於政則盭矣甚¶
<pb:KR4e0151_WYG_009-5a>¶
至飾辨文奸貢諛希寵而為世之大害亦奚取於文為¶
哉吾鄉先正恵安彭公以徳望風節伏一世而志存經¶
濟固未甞數數然刻意於文也然一時名勝號能文者¶
咸推下之養之深積之厚凡其發言成章者皆其趨向¶
踐履之實也公甞序西疇常言有曰即其所行而為學¶
即其所學而為言公盖自道之矣竊甞評公之文於異¶
代固未暇論若國朝一二鉅工其鋪敘詳覈類潛溪法¶
度整㓗類東里其銘贊髙古沈鬱視郁離子遜志齋疑¶
<pb:KR4e0151_WYG_009-5b>¶
或過之憂時憫俗拳拳於政體民艱欲挽頽風而還之¶
古屢致意焉故雖不規規於古也而部鼎殷敦型範自¶
别雖無意於竒也而風湧石激波瀾疊見其出入經史¶
揚摧古今而卒歸於約又非世之雜博者可擬矣昔司¶
馬溫公學主於誠故其文醇深雅正不涉詞人畦逕論¶
者以為有西漢風公之文得無類是也乎公𦙍嗣單微¶
遺稿散逸侍御陳公時周甞彚輯林公見素序之將梓¶
行未果今撫守丘君主静雅慕先正欲表章之錄公遺¶
<pb:KR4e0151_WYG_009-6a>¶
文屬余訂正將刻之郡齋其間覺多訛缺乃從其家求¶
公所謂滯稿者詳加校定釐為七巻云若名臣錄贊政¶
訓等書久有専刻兹不復入晩學寡陋管窺蠡測掛漏¶
是咎爰取紀傳贈送凡為公作者附之巻末庶後之讀¶
是文者尚有以考其世也¶
　　　國朝莆陽科第錄序¶
莆自郡縣以來長材秀民由科目出者漸齒上國至宋¶
乾淳以後尤盛時居端揆則正獻陳公正簡葉公莊敏¶
<pb:KR4e0151_WYG_009-6b>¶
龔公元樞鄭公稱名執政陳侍講士楚劉正字夙朔稱¶
名侍從持節分閫方信孺陳居仁林枅若夾漈湘鄉萍¶
齋後村以問學鳴道南一脉傳自艾軒與考亭上下其¶
議論陳復齋鄭子上方履之親受業於考亭之門仰止¶
東湖世嗣遺響其卒也陳公瓚文龍以忠義與宋祚俱¶
終始元入主中國偏任蒙古色目士氣湮鬱寥寥弗振¶
皇明啟運人文聿興建學設科網羅俊乂粤自洪武庚¶
戌迄今嘉靖戊子凡五十二舉矣士由鄉薦者千一百¶
<pb:KR4e0151_WYG_009-7a>¶
一十一人其登甲科者三百二十四人狀元及第二人¶
探花四人會元一人會魁七人解元二十五人經魁四¶
十人視宋之盛殆又過之其布列庶位有服大僚徳業¶
所就若文章氣節視宋無不及焉獨其師友淵源未能¶
如艾軒諸賢之盛何歟豈道徳性命之蘊儒先講究已¶
明學者習而由之道固在是所謂徳業文章氣節率皆¶
由是出也夫聖賢之道本於人倫日用之常反躬踐履¶
要皆實地夫豈凌虚蹈空别有一種道理而索之於杳¶
<pb:KR4e0151_WYG_009-7b>¶
𠖇想像間哉是故學者將以行之也昔人甞論居今之¶
世使孔子復生不免應舉艾軒考亭固皆科目中人顧¶
惟所志不屑於富貴利逹而義理之心足勝爾矣郡庠¶
舊有鄉貢題名二碑弗便省覽正徳初鄉文學林君哲¶
甫甞彚輯為錄授其子郡丞有祿刻之瑞州板留于郡¶
其後莫續今司訓長沙呉君爵慨欲重刻手錄全稿訂¶
正於予方欲登梓而呉君以解官去予憫其志之勤且¶
業已有緒迺屬郡倅王侯萬年郡推郭侯繁相與成之¶
<pb:KR4e0151_WYG_009-8a>¶
用備一郡士籍若其循名責實即始而考其終臧否低¶
昻黙示鑒戒亦於是乎具¶
　　　西行紀後語¶
予既祇受西役觸暑逺馳所親或為予病白巖喬公獨¶
謂曰壯哉行也恨不能與子偕耳因出示簪萍錄錄其¶
往時登覽之勝一一見之賦詠蓉溪金公蜀産也還往¶
京師道必由是亦為予縷縷道其川塗所經及古聖賢¶
之遺蹟予欣然聴之既由畿甸歴中州遂渡河而望商¶
<pb:KR4e0151_WYG_009-8b>¶
洛﨑嶇入關復自關以西度隴直抵臯蘭凡其西北山¶
川形勝雖未能盡覽然稽之載籍詢之土人庶幾得其¶
槩矣間遇古帝王所都若名人祠墓輒下馬瞻眺徘徊¶
而後去迺知二公之教不誣且深幸垂老之一遇也爰¶
即所見各紀以詩顧體裁弗工詞語淺俚亟取成篇而¶
已其間感遇懐古亦多出於肺腑之真要非所謂無病¶
而呻吟者讀之亦可以興矣他日歸卧林谷時取舊編¶
而諷詠之則其平生足跡所歴猶可追憶或以語之隣¶
<pb:KR4e0151_WYG_009-9a>¶
翁田畯寧不為談麈之一助乎因序而藏之詩凡七十¶
七首釐為四巻云¶
　　　築堤林氏族譜引¶
自秦㓕學而氏族之法廢後世譜諜之修所以原受姓¶
之始别族屬之繁孝敬行而人紀繫焉竊怪世之為之¶
者往往傳錄顯門舊譜猥以已之世次附之其誣祖亂¶
屬亦甚矣豈古人類族辨物意邪今觀大司空竹田公¶
於家譜放失之餘獨據先都憲譜圖而續修之斷自六¶
<pb:KR4e0151_WYG_009-9b>¶
世祖而下名蹟可稽於上則皆缺之傳疑紀實史法也¶
甞見三原王介菴公所修譜亦類是真足以正流俗之¶
失矣夫始信而中微微而復振氣數相乗而人當其會¶
若公穹階厚爵而勲業譽望焜耀一時燕翼永圖足為¶
子孫慿藉亦豈偶然哉世澤之鍾良有自矣禮謂庶姓¶
起於是邦者為始祖築堤之後固當宗公以為百世不¶
遷者矣¶
　　　木蘭陂集序¶
<pb:KR4e0151_WYG_009-10a>¶
李長者堰木蘭之陂莆人命脉繫焉是陂將與天壤相¶
為無窮也賢守令䕶視是陂猶䕶其家而按部之使究¶
心民事者必詢及之陂事大畧具之郡志若李氏家藏¶
上世誥詞公牘一切䂓例及名公石刻之文讚頌歌辭¶
視郡志特詳其裔孫郡庠生熊甞慮散逸彚編成集林¶
都憲見素序之矣於是求觀者踵至或上官取視愳失¶
故本抄錄甚艱楮墨亦費大尹雷侯孟升惓惓䕶視是¶
陂議刻集以傳顧以巻帙浩繁屬余節取其尤要者付¶
<pb:KR4e0151_WYG_009-10b>¶
之梓嗚呼自夏史述禹貢周禮有職方氏太史公作河¶
渠書班固溝洫志唐宋而下水利俱有専紀是陂闗一¶
郡之水利可無籍乎然近聞陂多滲漉諸溝填淤受水¶
頗淺而東山石涵蕩無禁閉民之為埭田者私設涵竇¶
且什伯於舊故雨止則水落天旱則溝涸而長者之澤¶
日以耗矣農家作苦嵗比不登莆之患宜無急於是者¶
是固賢守令之責也究其利病而弛張之是集固可考¶
也因僭引其説于篇端¶
<pb:KR4e0151_WYG_009-11a>¶
　¶
　¶
　¶
　¶
　¶
　¶
　¶
　¶
<pb:KR4e0151_WYG_009-11b>¶
　¶
　¶
　¶
　¶
　¶
　¶
　¶
　山齋文集巻九¶
