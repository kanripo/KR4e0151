# -*- mode: mandoku-view; -*-
#+TITLE: 山齋文集
#+DATE: 2015-08-25 00:22:23.668262
#+PROPERTY: ID KR4e0151
#+PROPERTY: BASEEDITION WYG    
#+PROPERTY: JUAN 卷二十一
<pb:KR4e0151_WYG_021-1a>¶
欽定四庫全書¶
　山齋文集巻二十一¶
　　　　　　　　　　　　　明　鄭岳　撰¶
　　祭文¶
　　　祭尚書林竹田公文¶
昔正德間吾閩諸老同時謝政若太宰泉山林公司徒¶
成齋林公都憲新齋王公與我竹田林公皆以耆德請¶
老家居出入聨輿時節燕㑹人望之若羣仙然泉山坦¶
<pb:KR4e0151_WYG_021-1b>¶
洞愛人成齋約身勵行新齋英偉敏達公處於其間宅¶
心篤厚勤已務施大彚泉山溫慎自將不露圭角大彚¶
成齋而材識精練較之新齋疑又過之要其所就各能¶
成章為閩一時人物之盛十餘年來泉山諸老相繼淪¶
謝獨公靈光巋然今又已矣國亡耆舊鄉失典刑其誰¶
不悲如岳迂陋誤被深知逆藩搆禍力拯于危去秋一¶
見肝膈相語悽然感懐已覺淚枯詎意淹留遂成永别¶
嗚呼古人炙雞絮酒千里赴䘮兹隔數舍不能匍匐往¶
<pb:KR4e0151_WYG_021-2a>¶
哭深愧知已之報尚圖文字紀述以垂不朽惟公其歆¶
之¶
　　　又祭竹田公出殯文¶
維年月日南京工部尚書贈太子少保竹田林公賜𦵏¶
妙峯山之原岳以道阻病羈不能往助執紼遣子泓致¶
薄奠而告以詞曰惟公德性冲融宦業炫赫盛滿弗居¶
歸休林壑推厥波餘恵及三族鄉國蓍龜於公焉卜望¶
耋考終神逰寥廓帝念舊臣勞蹟宜録贈官祭𦵏恩數¶
<pb:KR4e0151_WYG_021-2b>¶
繁縟哀榮始終寔收完局我猥受知恩同骨肉北望心¶
哀心往跡跼束芻遣奠輸此衷曲¶
　　　祭旌忠祠文(正德已夘夏六月十四日寧藩逆/賊宸濠叛廵撫都御史孫燧按察)¶
　　　　(司副使許逵即日同死忠而督儲南京戸部/主事馬思聰布政司參議黄宏以械繫囚辱)¶
　　　　(亦先後卒祠祀四/公扁曰旌忠云)¶
逆藩蓄亂蓋已有年威刼守臣毒流江壖我罹其殃幸¶
全首領永清再謫益驕以逞自古亂賊忠正為仇一朝¶
發難勢不但休孫公許公甘心就戮惟黄及馬義亦不¶
<pb:KR4e0151_WYG_021-3a>¶
辱生而幸免死而完節不朽者存於今為烈惟皇軫念¶
首詔褒録尚書都憲䘏典瀀溽念惟四公並宜血食少¶
參主政恩當次及我猥起廢復撫是邦瞻拜遺像目瞬¶
心降議餙新祠用稱明詔先兹告䖍撫膺一弔¶
　　　祭時雨叔祖及其子以正叔文¶
惟公之德實殖而豐楷範郷閭嶷然朴茂長者之風爰¶
暨公子聰慧爽闓厄於數竒飛不盡翰而能勤嗣公志¶
以拓公開植之功壺山之南夀水之東凢稱夀俊而享¶
<pb:KR4e0151_WYG_021-3b>¶
有盛福者必首齒乎公天不愸遺公遽捐館而公之子¶
亦飄泊殷墟不越嵗而返櫬于堂善門寡祐典刑日亡¶
暨獲筮吉爰肇斧封岳沗在宗戚泣視公窆有涕汪洋¶
崇肴于俎載酒于觴臨風一奠文以告衷¶
　　　祭吳臨淵憲副文¶
嗚呼同社七人公今逝矣撫跡傷懐其何能已公資樸¶
茂公性寛慈毋我負人寧人我欺蚤掇巍科迴翔郎署¶
執法臬臺建牙邊戍盡瘁効蹟蓋亦有年丘園繫念拂¶
<pb:KR4e0151_WYG_021-4a>¶
衣來旋迺拉吾儕歴尋幽勝衣巾古雅優游觴咏斯文¶
情誼篤老彌真睢陽洛濵庶幾昔人公方稀年一疾遂¶
劇迨旣彌留作詩永訣採藥武夷遺世登仙死生超脱¶
夫豈偶然老成忠厚典刑日逺叔風斯頽如水撤揵真¶
率社規永矢弗諼兹辰㑹哭薄奠告䖍¶
　　　祭大理丞李壺塘文¶
惟公系出有唐制幹之裔奕葉流光厥聲世繼公有異¶
禀俊爽踔厲摛辭振策芥拾科第出宰桐郷朱邑高跂¶
<pb:KR4e0151_WYG_021-4b>¶
入為御史桓驄逺避迺總臺章迺丞棘寺羣僚拱手漢¶
廷老吏人各有能文章政治公實兼之蓄未盡試翠壺¶
白塘莵裘終計招我朋儕歌遊勝地晩忽嬰疾苦於&KR0979;¶
盭年幾及稀溘爾長逝慨念平生俯仰一世㑹哭寢門¶
澘然出涕¶
　　　祭壻黄君夀文¶
吾與若翁同舉于郷同官于部志莫逆也方若初生吾¶
女在孕誓言結昏成佳匹也若翁不幸中道殞絶吾為¶
<pb:KR4e0151_WYG_021-5a>¶
若憂未成立也習性沉静儉朴寡言我為若喜無縱佚也¶
連産皆女一男不育吾謂若少俟他日也吾昔起廢相¶
從省下大誼諄諄誨以宻也别始逾年書報若亡殷憂¶
無端朝復夕也兩世一身終鮮兄弟姑婦相依何慘戚¶
也謂有遺腹或存一脉旣又生女望如失也吾囑吾女¶
誓志弗辱撫教嗣子永血食也萬里寄奠搦筆涕零若¶
尚有知鑒予臆也¶
　　　祭同年陳珍之文¶
<pb:KR4e0151_WYG_021-5b>¶
公為諸生已負竒氣公居學職已負達才大器晩成果¶
射甲科遂擢御史曽汰僧田丰裁凛凛持斧入蜀詔取¶
妖僧公疏止之土畨犯境公毅平之閹寺侵權公槩清¶
之乃出藩臬兩賑浙貧輿論尸公重兹鎮卿馬政頽弛¶
公至一新騋牝蕃息台秩旦榮一朝遘疾忽然僊昇不¶
肖與公叨在年末欲承風㫖公已近櫬式薦陳詞英爽¶
如昔嗚呼哀哉尚享¶
　山齋文集巻二十一¶
