# -*- mode: mandoku-view; -*-
#+TITLE: 山齋文集
#+DATE: 2015-08-25 00:22:23.613815
#+PROPERTY: ID KR4e0151
#+PROPERTY: BASEEDITION WYG    
#+PROPERTY: JUAN 卷十八
<pb:KR4e0151_WYG_018-1a>¶
欽定四庫全書¶
　山齋文集巻十八¶
　　　　　　　　　　　　　明　鄭岳　撰¶
　　墓誌銘¶
　　　明奉議大夫山東按察司僉事榖齋林公墓誌¶
　　　銘¶
莆世族稱姑青林氏宋有回年公者嗜義樂施嘗剙紅¶
泉義學延族子艾軒講授伊洛之學四方學徒至者咸¶
<pb:KR4e0151_WYG_018-1b>¶
館榖之平居積隂澤以恵利人人至于今子孫獨盛其¶
錫類象賢若榖齋者迺其十二世孫也諱典字汝淳行¶
純五曽大父稔贈㑹州衞經歴大父彀累官揚州府同¶
知進階朝列大夫父憲領郷薦為秀水訓導母黄氏生¶
母姚氏産公于秀庠長娶參政黄公譽女林與黄世授¶
業壁經至公尤精舉成化丁酉郷薦名第十梓其文甲¶
辰㑹試乙榜授冠縣教諭丁母黄氏憂服除改西安教¶
諭其地材素乏公嚴立條教日與諸生講解風雨寒暑¶
<pb:KR4e0151_WYG_018-2a>¶
不少輟自是科目繼起提學吳公伯通稱為浙師儒第¶
一司寇彭恵安公每舉為司教者式兩京廣西連聘校¶
文所至稱得人擢鄖陽府學教授鄖陽新設郡治材尤¶
乏公擇其年少質敏者悉令改經親為講解如西安時¶
贄儀盡卻或捐俸以資其貧士習為變有曽得禄者遂¶
以書經魁湖省連登甲第而人文漸闢矣主考廣藩謁¶
陳白沙張東所廷實亦來㑹談論理粤累日迺别白沙¶
喜謂人曰自吾與莆人友惟林汝惇天資近道可逺到¶
<pb:KR4e0151_WYG_018-2b>¶
也撫治都御史陳公清薦為宜城知縣宜城縣小當孔¶
道公儒者素未臨民或難之至則百廢俱舉若素習於¶
吏然治為諸邑最撫巡藩臬交薦擢順天府通判三載¶
書稱最得推恩贈父如已官母黄贈安人姚封太安人¶
配黄安人尋擢都察院經歴各道御史爭圖便差公持¶
資序不曲副多致憾嫉踰年轉中軍都督府經歴遂擢¶
廣西按察司僉事甫蒞任聞姚太安人訃服除改山東¶
奉勑提督北直𨽻屯田兼管糧草嚴限督徴京畿事涉¶
<pb:KR4e0151_WYG_018-3a>¶
權貴不少假疏乞休不許正德庚辰吏部以年及例與¶
致仕又五年為嘉靖乙酉夀滿七十六月二十日以疾¶
卒逺近聞而悲之蓋公敭歴中外幾四十年於先世田¶
廬未嘗増拓旣致仕家居隘甚屋西稍葺數椽曰西翠¶
小堂日坐其中稽經訂史罕與人接於世故紛華泊如¶
也充養内腴貎温而言確詩文清雋近時郷名輩有古¶
意可範俗者如公邈不可得已悲夫子應文郡庠生側¶
室朱出娶吳孫永熈永燾永鰲女長適黄刑部文器之¶
<pb:KR4e0151_WYG_018-3b>¶
子瀛次適黄僉憲世英之子國子生觀次適方貳守恒¶
謙之子郷進士從鯤俱黄安人出又次適方方伯文玉¶
之子國子生直側室梁出瀛從鯤俱夭二女守節無玷¶
蓋得之家教云黄安人先卒葬于楊山至是應文卜以¶
嘉靖丁亥十二月二十九日未時奉公柩合窆先期具¶
事狀請銘予曰公與素翁同宗且受知最深是銘宜翁¶
為之曰翁病辭以屬公亦先君意也迺序而銘之曰¶
視官之能徴厥施視官之守徵厥遺始職一校陟臬司歴¶
<pb:KR4e0151_WYG_018-4a>¶
官三紀守故菑瑩然渾璞絶瑕疵聿求古人其庶幾我¶
銘其藏無愧辭¶
　　　明前文林郎潮陽縣知縣友泉宋公墓誌銘¶
宋氏自節推諱銑者自晉江徙居莆之後埭族久以大¶
國朝沐陽訓導公諱勸國子助教贈禮部主事公諱汝¶
勤仍父子儒職以學行稱主事生立齋公諱端儀博極¶
羣籍逺尋程朱遺緒究其指歸作考亭淵源録其他著¶
述尚多海内推為碩儒官終廣東提學僉事廣人祀于¶
<pb:KR4e0151_WYG_018-4b>¶
仰高祠是為公父妣封安人黄氏慈而能訓故公德噐¶
夙成𢎞治乙夘郷試名第一卒業太學銓授廣東潮陽¶
縣知縣潮俗豐侈大姓喜武斷持隂罪相搆陷公至朔¶
望矢于神絶苞苴請托開諭以至誠解仇修睦小大咸¶
懐往時民糧差役偏重公總一邑丁糧通融均𣲖民得¶
以紓凢可以省費裕民者悉心為之而尤汲汲於正風¶
俗造就人才㑹兩科供事塲屋多所薦逹因而成名者¶
甚衆有郷宦陳洸者横甚因請托不行啣公嗾監司羅¶
<pb:KR4e0151_WYG_018-5a>¶
織以重罪指使劇賊曽鈀頭誣以贓賊終不忍加汚民¶
有李戴琥連氏者甘受撻死以直公寃故其事卒得白公¶
久繫無聊嘗作訴寃録㑹洸居言路肆排善類搖國是¶
臺臣有得公訴寃録者封以上聞詔遣官往訊得其實¶
洸夤緣奏辯逮公下詔獄廷鞫洸所奏公事無一驗竟¶
奪職為民初公去潮赴廣民奔走省下者百千人致薪¶
米以賙其乏公再經潮民澒洞出迎爭致金幣為贈却¶
不受迺合所却金建生祠于北衢聨石為巨碑以翰林¶
<pb:KR4e0151_WYG_018-5b>¶
編修王君思時謫官鄰封知其詳屬為之記里巷刻小¶
碑以十數又於東山穹石大刻清慎仁愛宋公去思洸¶
惡之毁祠與碑洸死衆復脩祠重刻碑時節致水土物¶
候問生慶死賻雖古循吏不能過然公亦坐是忤豪右¶
荐罹大禍瀕九死不悔方被逮時所親送至郊環泣公¶
慷慨言曰聖明在上生還有日何遽生哭人為也一笑¶
而别來逮者錦衣衞千戸韋忠廉公居官貧絲毫無所¶
取且善視之許其子曰敏從當是時權勢赫焰禍叵測¶
<pb:KR4e0151_WYG_018-6a>¶
卒賴公議扶持不然身家俱碎矣公既幸脱禍時與郷¶
耆舊林翁孚可輩為逸老㑹取樂山水間其於世故泊¶
如也家雖世宦無厚蓄訓導助教祠田薄公割私田以¶
助構専祠以祀立齋且倡脩大宗祠割地租以充祠費¶
脩始祖節推評事公墓而并及先世諸墓割租田以祭¶
蓋悉心致孝於其先而施及姻族舊故率厚無薄其所¶
遺於諸子者衣食僅僅而已立齋公在廣得士心其門¶
徒繼宦吾閩公絶不干以私嘗曰低首下心為兒孫計¶
<pb:KR4e0151_WYG_018-6b>¶
吾恥之其宅心靜定言有物而行有恒庶幾前輩之風¶
焉名嵩字元翰以字行更字良翰號友泉配黄氏行人¶
司副乾亨公女端靜善持家側室林氏陳氏凢三男四¶
女長曰敏郡庠生娶林長史希瑩女繼娶林次曰徴娶¶
黄主事文器孫女次曰敦娶林貳守克容女先卒女長¶
適方鄉貢思久之孫惟忠次適余子詹事府録事泓次¶
適方尚書簡肅之孫郡庠生夢升次適吳憲副約中之¶
孫紹宗孫男四人大朂大昌大景大亘女六人嘉靖丙¶
<pb:KR4e0151_WYG_018-7a>¶
申公年七十一矣秋間忽遘疾八月初三日卒於乎傷¶
哉公嘗於文賦里梅庵山營治二壙至是曰敏結砌完¶
固卜以今年已亥正月四日奉公窆焉虚其左為黄氏¶
夀藏同社友林翁以永述行狀余姻且友也為之銘曰¶
惟宋家學世儗河汾衍及立齋益廓有聞公受型範德¶
器融渾首解省闈卒業成均柄授則優薄試一邑式徴¶
往轍矢心舉職爬梳宿垢狂狡帖息撫摩以仁大小悦¶
懌憸人弗利巧事羅織百折艱屯終覯天日祠毁載餙¶
<pb:KR4e0151_WYG_018-7b>¶
碑毁載立惟潮於公永垂血食考德論世我銘斯石¶
　　　中憲大夫四川按察司副使吳公墓誌銘¶
嘉靖十二年臨淵吳公年七十矣公素彊健倐遘疾彌¶
留亟召諸㑹友屬處分後事少間作詩訣别其落句云¶
而今採藥武夷去流水桃花春鳥聲又詩别其弟取殮¶
衣閲之凢䘮葬事皆預授意以行十一月朔日遂卒嗚¶
呼死生大變也公處之超脱不亂如是其素所造養足¶
徵矣公諱希由字約中號臨淵唐莆田知録公良之後¶
<pb:KR4e0151_WYG_018-8a>¶
世居可塘後徙泄口俗仍舊名墓兠實泄口云公自其¶
少時從鄭司訓體健學于城中愛其名物爰自蜀歸遂¶
卜居城右然泄口族黨在焉迺與二弟希瞻希平恢拓¶
舊宅往來居之示無忘也始由𢎞治已未進士授南京¶
刑部主事決滯摘伏有聲丁内艱服除擢署員外郎尋¶
晉郎中聲績益振出僉浙江按察司事後改提督兩浙¶
及南直𨽻蘇松等處水利屯田兼督捕盜賊前後凢三¶
奉璽書以行職務繁劇矢殫勞勩濬淤築隄化荒為沃¶
<pb:KR4e0151_WYG_018-8b>¶
民相率立石紀績都憲俞公特奏旌之復屯田舊額而¶
釐其宿蠧㑹劉賊渡江公以兵屬總制陸公卒成擒擢¶
四川按察司副使備兵威茂其地犬牙番夷時扼險肆¶
掠為患公至宣布威信増堡峙糧謹其間諜番不敢犯¶
㑹巡撫馬公用兵征勦竟以道險失利凢有事于軍者¶
皆逮罪公以不乏軍興獲免然公歴事兩朝宦情已厭¶
適巡按有與公不協者遂上疏致仕而歸巡撫許公移¶
書留之不可僚吏有持金追贐者公矢之曰予所受若¶
<pb:KR4e0151_WYG_018-9a>¶
贐者覆予舟其人慚而退既抵家杜門養望與林翠庭¶
曁余數人為逸老㑹凢莆山川諸名勝處遊迹殆遍繪¶
圖賦詩詎今六七載而公遽溘然先逝矣於戯悲夫曽¶
祖中允祖光禮父文英贈承德郎南京刑部主事後以¶
僉事階加贈奉政大夫母劉氏封太安人贈宜人公未¶
冠而奉政公卒撫教二弟甚恩而二弟卒賴以有立脩¶
祖墓増祭田葬族之不能葬者十䘮姻族故舊授舘給¶
粲遇旱捐粟濟饑朱郡守衮書公名于義芳亭以示勸¶
<pb:KR4e0151_WYG_018-9b>¶
遇人曲盡忱欵不虞人欺余嘗戯謂公某嘗紿公以某¶
事某事信有諸公咲曰吾未嘗欺人而人每欺予何邪¶
其渾涵之量長厚之風篤實之操猶不失前輩風度而¶
今不可作矣娶陳氏封宜人教諭徴叙女子長綾舉郷¶
試娶余繼林俱先卒次紳亦舉郷試娶方布政介卿女¶
綾無子公曰大宗不可絶也迺擇從姪之子紹宗後綾¶
割家産之半與之無少顧靳是亦常情所難紹宗娶宋¶
大尹良翰女女三長適鄭教諭貴貞之子珊次適翁少¶
<pb:KR4e0151_WYG_018-10a>¶
參世用之孫格次適黄郡守弼甫之子日孜孫男三策¶
三聘公嘗手營墓域于澹頭山之麓啟封不吉紳等復¶
改卜焉已亥始葬于城南之鳯山謀以十一月初九日¶
奉公柩窆焉先期奉其族衮光禄卿紹曽氏狀請銘嗚¶
呼是尚忍弗銘乎哉銘曰¶
叔風斯頽亡羊者岐琢雕返朴典型在兹瀦流成淵既¶
沛厥施揚颷激石歛而寂而結壽俊兮娯風熙溘朝露¶
兮日已晞翳考徳于千祀兮劖此珉詞¶
<pb:KR4e0151_WYG_018-10b>¶
　　　明封承德郎戸部主事長樂鄭君墓誌銘¶
鄭本姬姓五季初有諱攝者自河南光州入閩居長樂¶
長樂之有鄭始此傳十七世至封君諱明允字孔信以¶
字行别號海峰其曽大父棟大父永昭父伯容妣任氏¶
任之䘮封君方九齡哀毁如成人稍長與兄州守孔明¶
並治舉子業名寖寖屈其流輩巳而以父老輟業幹蠱¶
俾兄得顓學州守領鄉薦語人曰弟實任勞成我父疾¶
亟封君憂惶嘗糞祈代歿哀毁幾絶其教諸兒慎擇師¶
<pb:KR4e0151_WYG_018-11a>¶
凢登降拜揖糞灑下及几研鬟襦之彚皆斬斬授以成¶
法見者不問知其為某家子族子姓肅肅禀進止嵗時¶
聚㑹為誦先世遺事亹亹不忘孤嫠無疎近度力賑給¶
於窶䘮亦然與鄉人期云云即非已所便必力副曰無¶
失然諾也性喜賔客雅為賢達器重大司空林公廷選¶
少參王公有恬皆稱老友鄭少谷善夫亦曰見海峰使¶
人檢過不暇上虞潘君府尹長樂日就封君諮所以振¶
舉風教者行之賔之鄉飲屢不赴其行誼孚於人如是¶
<pb:KR4e0151_WYG_018-11b>¶
配卓氏贈安人先七年卒繼林氏子男三長慶領鄉薦¶
次寅邑庠生卒季憲舉進士授戸部主事值恩例封如¶
其官憲今改刑部女二適陳某陳某孫男二諟邑庠生¶
易孫女二封君生天順戊寅卒以嘉靖乙酉正月二十¶
二日視生期先一日享年六十八墓在石龜山之下卓¶
安人葬焉憲聞訃奔歸卜將以君合窆持倫太史以訓¶
所述事狀泣而乞余銘余素昧君而識憲也沉粹力學¶
歴二部有稱可以知遺教矣是宜銘銘曰¶
<pb:KR4e0151_WYG_018-12a>¶
坎為澤以時施家是範鄉是儀維子之遺寵光日逺典¶
刑在兹烏虖石龜盤鬱兮塚累累掲此銘章兮永厥垂¶
　　　明文林郎直𨽻威縣知縣西軒林君墓誌銘¶
往嵗予謝事歸進謁母家舘于中表弟西軒所其時水¶
南士夫仕而休者至十數人日延緣讌集以為樂屈指¶
未十年嚮所與遊者淪謝殆盡而西軒以嵗嘉靖壬辰¶
四月十七日卒自是予水南之跡遂疎時一興慨焉今¶
年乙未西軒之子泓將圖葬事泣請銘於乎予尚忍銘¶
<pb:KR4e0151_WYG_018-12b>¶
吾西軒也哉西軒諱嵩字朝高姓林氏吾母淑人從姪¶
也曽祖季禮祖原時父學勤母姑青朱氏早卒學勤公¶
質直拙治生晩年家益貧西軒稍長知無世業足恃遂¶
苦志力學晝吟夜誦矻矻不少休以儒士就府縣試提¶
學試輒首其列科塲屢躓正德庚午始以詩經中鄉試¶
第十三名林氏自宋進士諱龍者始居水南之琳井後¶
遷書街稱詩禮舊家至長史世祥公始登賢書以學行¶
聞于時至是西軒繼捷門戸益以振筮仕武强教諭待¶
<pb:KR4e0151_WYG_018-13a>¶
諸生樂易勤於訓迪隣邑聞其經學不逺鼓篋來從多¶
所成就將九載陞廣平府威縣知縣威雖𨽻畿輔然簡¶
僻頗易治西軒才優為之賦登訟理為畿縣最按部之¶
使喜苛密西軒度不能曲意取容遂解組歸時水南書¶
院新成西軒卜居院旁而與前十數人者朔望為㑹登¶
降周旋衣冠濟楚而西軒姿貌偉特豐下美髯髭風神¶
開朗遇事迎解人亦樂與之親於居後闢一室昭閬淨¶
爽移度花石日邀賔朋為娛老計居無何而大故及之¶
<pb:KR4e0151_WYG_018-13b>¶
年僅六十人咸為之惜云配孺人戴氏先卒男深濡俱¶
夭泓邑庠生娶楊長史國本女淮側室陳氏出議吳知¶
縣洲女西軒先治墳于湖嶺葬厥父母既又改葬二親¶
于今湖嶺之前以配戴氏男濡祔於左矣兹西軒當祔¶
右卜以是冬十二月二十八日窆焉虚一竁為側室曹¶
氏壽藏為之銘曰¶
既掲而起復從而圮孰握其機而張而弛窮沕穆而莫測¶
具造化之終始嶺前卜兆川流山峙慶澤孔延式徴兹紀¶
<pb:KR4e0151_WYG_018-14a>¶
　　　明奉議大夫廣西桂林府同知致仕澄溪黄君¶
　　　墓誌銘¶
澄溪黄君濂甫既謝桂林同知府事歸涵江間以事入¶
城府輒偕張大尹文相枉顧余南郭草堂余或逰郡北¶
諸山二君必持榼留欵徃來相好也比余起廢道出涵¶
江辱祖餞及歸復迓于忠烈之祠其時覺澄溪貌稍衰¶
神采異昔心訝之又二年君以疾卒時嘉靖六年丁亥¶
八月二日也享年六十有九其子茶陵州判官桂華奔¶
<pb:KR4e0151_WYG_018-14b>¶
訃歸聿圖襄事介姻友國子監丞西洲林于石謁余請¶
銘余以老弗任筆硯再辭桂華曰先子遺命必欲得公¶
銘以葬西洲曰公不忘舊好幸恵邀而銘之以姚郎中¶
䝉齋在養所為行狀進按狀君諱守濂字濂甫因號澄¶
溪其世居涵江唐崇文館校書璞公之裔曽祖孟舉祖¶
孚仲考恒仁俱以隠德世其家至君始以書經中𢎞治¶
壬子鄉試第十二名明年禮部㑹試乙榜授六安州訓¶
導嚴課諸生日與講解風雪弗少廢以績登擢知睢寧¶
<pb:KR4e0151_WYG_018-15a>¶
縣值淮北荐饑多方賑貸人多得全活宿徐二州漕涸¶
舟膠撫臣委君疏導君嘆曰是豈人力所能濟哉乃籲¶
天夜禱雨大注舟行無滯役夫歡呼解散榮府之國道¶
邳撫按以邳守弗任委君供應百需取辦無缺以能擢¶
横州知州横當孔道民夷雜處漢土官兵征調及安南¶
貢使往來旁午隨宜接應民不告擾脩横誌列于名宦¶
再轉桂林府同知𨽻省下尤任冗劇巡按有不悦君者¶
君嘆曰古人謂三宜去吾可不見幾乎遂告致仕歸脱¶
<pb:KR4e0151_WYG_018-15b>¶
然無繫恡意君諳委世故與人交有禮而識鑒尤精睢¶
素乏材君擇其頴異力加振作遂有高瑁者登第為睢¶
破荒廣西文塲以外簾閲一巻曰是宜為解首及拆巻¶
乃屠楷也果協士論居鄉泛愛嚮往名逹先輩陳公繼¶
之以死難無後率衆白之郡改龍津社為忠烈祠以祀¶
朱郡守以聖妃宮為夀澤書院君力贊其役皆為風教¶
之助兄之子桂芳桂林㓜孤收恤如子遺命桂芳割田¶
租五十石房一區與之桂華及弟靖江王府典膳桂秀¶
<pb:KR4e0151_WYG_018-16a>¶
女適李道泰者俱元配顧氏出桂叢女適陳萃賢者繼¶
室趙氏出孫男三須因須一須奮女四曽孫男女各一¶
墓在興教里西庵山凢三竁君葬中左顧右為趙夀藏¶
葬年月日為嘉靖八年己丑十二月廿有二日銘曰¶
粤維涵江薄海一㕓士多業儒以進取類或偃蹇以弗宣¶
吁嗟澄溪既貴且夀厥世孔延豈所畜者宏不因俗以¶
遷故獨享其全徴信後人我銘斯阡¶
　¶
<pb:KR4e0151_WYG_018-16b>¶
　¶
　¶
　¶
　¶
　¶
　¶
　¶
　山齋文集巻十八¶
